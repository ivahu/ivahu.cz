---
title: Textová reklama ve vyhledávání
description: Textové inzeráty najdeme na Googlu i Seznamu. Zobrazují se pod lištou s vyhledáváním. Na Googlu se nad textovými inzeráty zobrazují v některých případech Google nákupy, v jiných případech se Google nákupy zobrazují vedle textových inzerátů.
---
Textové inzeráty najdeme na **Googlu** i **Seznamu**. Zobrazují se pod lištou s vyhledáváním. Na Googlu se nad textovými inzeráty zobrazují v některých případech Google nákupy.

![Textové inzeráty pod Google nákupy](/assets/blog/2020-08-20-textove-inzeraty/textove-inzeraty-pod-google-nakupy.png)

V jiných případech se textové inzeráty zobrazují vedle Google nákupů.

![Textové inzeráty vedle Google nákupů](/assets/blog/2020-08-20-textove-inzeraty/textove-inzeraty-vedle-google-nakupu.png)


Na Seznamu se textové inzeráty zobrazují ihned pod vyhledávací lištou.

![Textové inzeráty na Seznamu](/assets/blog/2020-08-20-textove-inzeraty/textove-inzeraty-na-seznamu.png)



Google i Seznam mají přesně definované, jak maximálně dlouhé mohou být texty jednotlivých reklam. Inzerát na Googlu se může skládat až ze tří nadpisů (ne vždy se musí zobrazit všechny tři). Každý z nadpisů může mít max. 30 znaků. Součástí inzerátu jsou také dva popisy. Každý z popisů může mít až 90 znaků.

Inzeráty na Googlu mohou být také rozšířeny o různá **rozšíření**, díky kterým k inzerátu doplníte další informace (telefonní číslo, adresa poboček, odkazy na jiné stránky na webu, benefity firmy).

### Ukázka textového inzerátu na Googlu
![Ukázka textového inzerátu na Googlu](/assets/blog/2020-08-20-textove-inzeraty/ukazka-inzeratu-na-googlu.png)


Na Seznamu se zobrazují inzeráty pouze s dvěma nadpisy (každý může mít opět až 30 znaků) a s jedním popisem (max. 90 znaků). Inzeráty mohou být rozšířeny o odkazy na podstránky nebo adresu pobočky.


### Ukázka textového inzerátu na Seznamu
![Ukázka textového inzerátu na Seznamu](/assets/blog/2020-08-20-textove-inzeraty/ukazka-inzeratu-na-seznamu.png)


## Jak fungují textové inzeráty?

V reklamním systému **Google Ads** nebo **Skliku** nastavíte kampaň ve vyhledávání. Určíte si, na jaká **klíčová slova** chcete, aby se vámi zadané inzeráty zobrazovaly. Když uživatel zadá dotaz do vyhledávací lišty, tak se mu ve vyhledávání zobrazí textové inzeráty, které obsahují zadané klíčového slovo nebo jeho synonymum. Např. uživatel zadá do vyhledávače dotaz "televize Samsung", na tento dotaz se zobrazí textové inzeráty, které obsahují klíčové slovo "televize Samsung". Pokud nechcete, aby se inzeráty zobrazovaly na určitá klíčová slova, tak daná slova můžete přidat do tzv. **vylučujících slov**. Např. pokud přidáte slovo "bazar" do vylučujících slov, tak se vaše inzeráty nezobrazí na dotaz "televize samsung bazar".

## Kdy dávají smysl textové inzeráty?
*  Když se nezobrazujete na dobrých pozicích mezi neplacenými výsledky vyhledávání.
* Pokud chcete komunikovat něco jiného, než komunikujete v neplacených výsledcích - např. Akce, výprodej.
* Když chcete cílit regionálně - např. v každém kraji / městě chcete komunikovat trochu něco jiného.
* Pokud se chcete dozvědět, jaké dotazy vyhledávají uživatelé v souvislosti s vaším oborem podnikání.

## Co potřebujete k spuštění kampaně?
*  Google Ads nebo Sklik účet
* Cílovou stránku, na kterou bude odkazovat reklama
* Měli byste vědět, co bude cílem kampaně (návštěvy webu, objednávky, poptávky)
* Seznam klíčových slov, na která chcete cílit
* Texty inzerátů, které zaujmou uživatele, aby proklikl právě váš inzerát
