---
title: Remarketing
description: Uživatel navštíví váš web, prohlédne si několik stránek a pak z webu odchází. Stejným způsobem navštíví i webové stránky vašich konkurentů. Rozhodující proces kupujícího či poptávajícího často trvá více hodin, dnů někdy i měsíců. Proto je dobré se uživateli po nějaké době připomenout pomocí remarketingové kampaně.
---
Uživatel navštíví váš web, prohlédne si několik stránek a pak z webu odchází. Stejným způsobem navštíví i webové stránky vašich konkurentů. Rozhodující proces kupujícího či poptávajícího často trvá více hodin, dnů někdy i měsíců. Proto je dobré se uživateli po nějaké době připomenout pomocí remarketingové kampaně. Po jak dlouhé době? To záleží na typu propagovaného produktu.

## Jak funguje remarketing?
Na základě **měřicího kódu** vloženého na webu sbíráte informace o uživatelích, kteří web navštívili. Nasbírané publikum můžete následně oslovit **remarketingovými bannery**, které se budou uživateli zobrazovat na různých webových stránkách, které navštíví během dne. Bannery se uživateli zobrazí např.  při procházení zpravodajských webů jako je idnes.cz nebo novinky.cz nebo během čtení různých blogů.

V reklamních systémech můžete vytvářet **různé typy publik**, na které budete následně cílit remarketingové kampaně. Můžete vytvořit např. tato publika: uživatelé, kteří přidali produkt do košíku, ale nenakoupili nebo uživatelé, kteří navštívili stránku s kontaktním formulářem, ale neodeslali ho. Remarketingovou kampaní také můžete cílit na uživatele, kteří u vás nakoupili, a informovat je např. o nové kolekci. Můžete si zvolit dobu, **po kterou se uživatelé do daného publika mají sbírat**, jestli budete mít v publiku jen uživatele z předešlého dne, týdne nebo třeba i uživatele, kteří byli na vašem webu před třemi měsíci.

V klasickém remarketingu se nejčastěji používají **statické bannery**, tzn. bannery, na kterých jsou obrázky nebo fotografie a text.

Remarketing můžete nastavit v mnoha reklamních systémech. Pokud s remarketingem začínáte, tak pro vás bude nejjednodušší nastavit remarketing v reklamních systémech Google Ads a Sklik.

## Jak by měl vypadat banner?
Na remarketingový banner byste měli zvolit takovou textaci, z které bude potenciálnímu zákazníkovi jasné, jakou máte konkurenční výhodu, a proč by se měl vrátit právě na vaši webovou stránku. Také nesmíte zapomenout na **výzvu k akci** (marketéry často označovanou jako CTA - call to action), kterou si přejete, aby uživatel udělal. Výzva k akci se zpravidla znázorňuje formou tlačítka a mezi často používané texty na tlačítku patří: do obchodu, prohlédnout nebo zjistit více. Na banneru nesmí také chybět **název firmy**. Pokud máte **logo**, tak dejte na banner logo, pokud logo nemáte, tak bude stačit název firmy jako text. Také myslete na výběr fontu a barvy banneru. Font by měl být dobře čitelný a barvy by měly odpovídat barvám vašeho webu.

## Co potřebujete k nastavení remarketingu?

* Dostatečně velké publikum, na které budete cílit (na Googlu alespoň 100 uživatelů, na Seznamu 30)
* Remarektingový kód vložený na webu
* Grafické bannery ve správných formátech
* Cílovou stránku
* Účet v Google Ads nebo v Skliku


Pokud chcete, aby se uživateli na obsahových webech zobrazovaly produkty, které navštívil na e-shopu, pak vyzkoušejte [dynamický remarekting](/blog/dynamicky-remarketing/).
