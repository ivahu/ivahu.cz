---
title: Co je počítadlo návštěvnosti na internetu?
description: Dříve se na webech používalo počítadlo návštěv, kdy na webu mohl uživatel vidět obrázek s počtem uživatelů k danému dni a také s celkovým počet uživatelů na webu.
---

Dříve se na webech používalo počítadlo návštěv, kdy na webu mohl uživatel vidět obrázek s počtem uživatelů k danému dni a také s celkovým počet uživatelů na webu.

Dnes bude řeč o něčem trochu jiném a to počítadle návštěvnosti neboli analytickém nástroji Google Analytics (často zkracováném marketéry jako GA). Tento nástroj měří počet návštěv na konkrétní webové stránce. Tato data nejsou dostupná všem uživatelům na internetu, ale pouze uživatelům, kteří mají přístup do účtu Google Analytics pro danou webovou stránku.

Google Analytics zaznamenává počet návštěv v průběhu dne na webu, kolik stránek uživatel navštíví za jednu návštěvu, a jak dlouho zůstane na stránce. Díky tomuto nástroji můžete zjistit více o návštěvnících webu (jejich věk, pohlaví, z jakého jsou města, z jakého zařízení navštěvují webovou stránku), jaké stránky uživatelé nejčastěji navštěvují, jestli přichází na web z reklamy nebo z organických výsledků ve vyhledávání.

Díky GA můžete měřit i složitější věci jako je počet objednávek a jejich hodnotu nebo otevření formuláře či jeho odeslání. Nebo se můžete dozvědět, odkud přišli uživatelé na váš web. Jestli přišli z vyhledávání na Googlu nebo proklikli reklamu na Facebooku. Dozvíte se také, jestli díky této návštěvě uživatel objednal na e-shopu, a jaký konkrétní produkt si díky této návštěvě zakoupil.

## Jak získáte počítadlo pro svůj web?

Nejdříve si musíte založit účet v Google Analytics. Potom je nutné vložit speciální kód, který najdete v Google Analytics do webu (buď vloží přímo do kódu programátor nebo marketingový specialista do Google Tag Manageru, případně zkopírujete do administrace webu).

Google Analytics je nástroj zdarma, který by neměl chybět na žádném webu. Kromě vložení kódu Google Analytics je důležité nástroj správně nastavit, aby měřil ty cíle, které potřebujete.
Dobře nastavené Google Analytics vám pomohou správně vyhodnocovat vaše aktivity na internetu a vy budete mít přehled, do jakých aktivit dává smysl investovat.

A co vy máte na svém webu *počítadlo návštěvnosti*? Nevíte si rady s nastavením nebo si nejste jisti, zda máte správně nastaveno? Ozvěte se na iva@ivahu.cz a podíváme se na to.
