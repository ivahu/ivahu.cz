---
title: Co jsou ta pépécéčka?
description: Co je PPC reklama? Všichni o tom mluví, že byste měli investovat do PPC reklamy? Ale vy stále nevíte, o co se jedná. Po přečtení tohoto článku už budete vědět, o co jde, a proč se vyplatí do tohoto formátu reklamy investovat.
---

Co je PPC reklama? Všichni o tom mluví, že byste měli investovat do PPC reklamy? Ale vy stále nevíte, o co se jedná. Po přečtení tohoto článku už budete vědět, o co jde, a proč se vyplatí do tohoto formátu reklamy investovat.

PPC je zkratka anglického výrazu "pay per click" (platba za klik / platíte za klik). Inzerent platí za reklamu pouze v případě, když uživatel reklamu proklikne. PPC reklamu najdeme nejen na Googlu, Seznamu, Bingu, Facebooku nebo Instagramu, ale také na Blesk.cz nebo Novinky.cz 

## Jaké formáty může mít PPC reklama?

* Textové inzeráty ve vyhledání 
* Produktové inzeráty s cenou a fotografií produktu
* YouTube kampaně
* Reklamy na sociálních sítích (Facebook, Instagram, LinkedIn atd.)
* Bannery, které se zobrazují mezi články na zpravodajských webech a na jiných webech s články

## Jaké jsou výhody PPC reklamy?

V systémech (Google Ads, Sklik, Business Manager od Facebooku), v kterých se nastavuje PPC reklama, přesně vidíte, kolik tato reklama stojí. V systémech jsou dostupná data o tom, kolikrát se reklama zobrazila, kolikrát ji někdo proklikl, a jestli díky reklamě uživatel nakoupil na e-shopu nebo udělal nějakou jinou akci na webové stránce. Díky podrobným statistikám máte přehled, kolik jste investovali do reklamy a co to přineslo. Pokud kampaň nesplňuje cíle, tak je nutné kampaň upravit (optimalizovat) nebo ji vypnout a raději investovat do jiné kampaně nebo do jiného marketingového kanálu. 

### Zkratky a metriky v reklamních systémech

Pokud začne řešit PPC reklamu velmi brzy se setkáte se zkratkami CPC, CTR, CPA a dalšími metrikami, který je dobré rozumět, abyste mohli správně vyhodnocovat své kampaně nebo rozuměli, o čem specialista hovoří.

* **CPC (cost per click)** - cena za klik
* **CTR (click-through rate)** - míra prokliku
* **Konverze - splněný cíl** (objednávka, odeslaná)
* **CPA (cost per acquisition)** - cena za akvizici - kolik korun nás stálo získání jedné konverze (objednávky, poptávky)
* **Konverzní poměr** - počet konverzí / počet uživatelů, kteří navštívili web z prokliku reklamy
* **PNO** - podíl nákladů na obrat - kolik jsme do kampaně (reklamy) investovali / obrat

#### Na sociálních sítí vás také budou zajímat metriky:

* Reach - zásah (počet uživatelů, kteří alespoň jednou viděli reklamu)
* Frekvence - kolikrát viděl danou reklamu uživatel

## Kdy dává smysl investovat do PPC reklamy?

Váš web se nezobrazuje na prvních pozicích mezi neplacenými výsledky vyhledávní na Googlu nebo Seznamu a vy chcete zvýšit návštěvnost vašeho webu. V tom případě se vyplatí investovat do PPC reklamy, konkrétně do textových inzerátů, díky kterým předběhnete konkurenci, která nepoužívá PPC reklamu. Když potom zadá uživatel dotaz související s vaším podnikáním, tak se váš inzerát bude zobrazovat na pozicích před neplacenými výsledky.

Máte e-shop a chcete inzerovat své produkty? Pak  jsou pro vás produktové inzeráty na Googlu a Seznamu téměř povinností, protože vaše konkurence tam již určitě inzeruje.

Textové inzeráty a produktové inzeráty jsou vhodné především pro výkonové tzv. performance kampaně, když chcete přivést uživatele na váš web a chcete, aby na webu udělali nějakou akci (zavolali, odeslali poptávku, nakoupili, stáhli e-book). 

Bannery v obsahové síti, YouTube kampaně a reklamy na Facebooku nebo Instagramu můžete využít i pro rozšiřování povědomí o vaší firmě.

U PPC reklamy je důležité stanovit si cíle kampaní a průběžně vyhodnocovat výsledky, může se stát, že zjistíte, že pro vaše podnikání, tento typ reklamy nedává smysl. Ale proč to neotestovat? Nebo se poradit s odborníkem, jestli PPC reklama dává smysl pro vaše podnikání?






