---
title: Dynamický remarketing
description: Uživatel navštíví konkrétní produkt na vašich webových stránkách. Pak z webu odchází, mezitím prochází konkurenční stránky a čte si zprávy např. na idnes.cz a tam se mu mezi články zobrazí produkty, které si prohlížel na vašem webu. Toto je dynamický remarketing.
---
Pokud máte eshop, jste cestovní kancelář nebo jiná firma, která má pro jednotlivé produkty vlastní stránky (produktové karty na webu), tak je pro vás vhodné vyzkoušet dynamický remarketing.

## Jak funguje dynamický remarketing?
Uživatel navštíví konkrétní produkt na vašich webových stránkách. Pak z webu odchází, mezitím prochází konkurenční stránky a čte si zprávy např. na idnes.cz a tam se mu mezi články zobrazí produkty, které si prohlížel na vašem webu. Toto je dynamický remarketing.
Dynamický remarketing lze nastavit v Google Ads, v Skliku a v dalších reklamních systémech. Nejčastěji ho využívají e-shopy, ale mohou ho také spustit prodejci letenek, cestovky, realitní kanceláře a další firmy.

## Dynamický remarketing v Skliku

V českém prostředí dobře funguje dynamický remarketing přes reklamní systém Sklik, kdy se reklamy zobrazují na českých webech např. novinky.cz, sport.cz, prozeny.cz, sreality.cz atd. Dynamický remarketing nazývá Sklik jako dynamický retargeting, který se často zkracuje jako DRTG.

### Dynamický retargeting pro e-shopy
Pokud jste e-shop, tak pro nastavení kampaně budete potřebovat účet na Zbozi.cz a Firmy.cz, propojené účty s Sklik účtem a samozřejmě vložený retargetingový kód na webu. Až budete mít propojené účty, tak pak nastavení dynamického retargetingu je otázkou několika minut. Důležité je si rozmyslet, jakému publiku budete chtít bannery s produkty zobrazovat a jakému publiku naopak nebude chtít zobrazovat tento typ bannerů.

### Dynamický retargeting pro ne-eshopy
DRTG na Seznamu mohou spustit i firmy, které nejsou e-shopy. Podmínkou je, že mají alespoň 50 položek ve feedu tzn. každý produkt nebo služba má vlastní unikátní URL, na které jsou zobrazené produkty nebo služby, které firma nabízí. Každá položka ve feedu musí mít také vlastní fotografii. Dále je nutné mít založený profil na Firmy.cz. Ohledně spuštění DRTG pro ne-eshopy je potřeba kontaktovat Seznam pomocí formuláře, v kterém uvedete váš Sklik účet, odkaz na profil na Firmy.cz, odkaz na XML feed a kontaktní údaje. V Seznamu nastaví stahování feedu do Sklik účtu a pak už můžete pokračovat v nastavení DRTG jako u e-shopů.

## Dynamický remarketing v Google Ads

Dynamický remarketing v Google Ads mohou spustit jak e-shopy, tak prodejci letenek, cestovky, realitní kanceláře atd.

Pro **nastavení dynamického remarketingu** v Google Ads budete potřebovat:
*  Google Ads účet
* Feed s produkty (tabulka např. XLSX nebo CSV s jednotlivými položkami a vyplněnými povinnými atributy, podrobný návod naleznete v nápovědě Google Ads).
* Texty, které se mohou u reklamy zobrazit
* Logo
* Obrázky
* Vložený kód pro dynamický remarketing na webu
* Dostatečně velké publikum, kterému budete dynamický remarketing zobrazovat.

U prodejců letenek, cestovek atd. se nahrává feed přímo do Google Ads. E-shopy musí mít nahraný feed ve službě **Google Merchant Center** a propojenou tuto službu s **Google Ads**. Do Google Merchant Center nahrajete feed pro Google nákupy, který se pak používá pro **Google nákupy** i dynamický remarketing.

Pokud máte jednotky produktů, můžete si feed s produkty vytvořit ručně v Excelu. Pokud už jich máte více, bude to úkol pro programátora. Pokud používáte krabicové e-shopové řešení, budete mít feed dostupný na speciální url adrese vašeho webu a není nutné ho znovu vytvářet.

## Dynamický remarketing na Facebooku
Dalším příkladem dynamického remarketingu je dynamický remarketing na Facebooku, kdy se uživateli zobrazují produkty, které navštívil na e-shopu mezi příspěvky od přátel.

**Chcete se soustředit na vaše podnikání a ne trávit hodiny zkoumáním, jak fungují feedy a jak se nastavuje dynamický remarketing?** Ozvěte se na <a class="contact-email" href="mailto:iva@ivahu.cz">iva@ivahu.cz</a> a domluvíme se na spolupráci.

